<!DOCTYPE html>
<html lang="uk">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>My Riven Heart</title>
  <style>
  </style>
</head>
<body>
<h1>My Riven Heart</h1>
<details>
  <summary style="cursor: pointer;">натхнення</summary>
  <ul>

    <li>
      <h2>Ти прекрасна, як все, що цвіте</h2>
      <p><em>23.08.2022</em></p>
      <blockquote>ти прекрасна, як все, що цвіте,<br>як останній день холодної зими.<br>краса, можливо, з часом відцвіте<br>та твоя врода не кінчається грудьми.<br><br>твій розум і дух заслуговують шани,<br>ти не підкладаєш до кожного горла кинджал.<br>ти незвична на смак як осінні каштани:<br>для когось отрута, комусь - ідеал.<br><br>ти смієшся тоді, коли інші б зламались,<br>коли вони стогнуть про несправедливість.<br>це жалюгідно, бо ти не лякалась.<br>всі бачили скруту, ти - нову можливість.</blockquote>
    </li>

    <li>
      <h2>Поїхали з тобою в Грецію?</h2>
      <p><em>27.08.2022</em></p>
      <blockquote>поїхали з тобою в Грецію?<br>просити у богів благословіння.<br>потім повернемося в бурхливу Венецію,<br>щоб відчути всім тілом сонця тяжіння.<br><br>Будемо їсти круасани в Парижі,<br>поїдемо на море в Марсель.<br>не звертай уваги на їхні обличчя хижі,<br>байдуже, намалюю Сену, як у Рені куплю акварель.<br><br>давай пити з тобою чай у холодній Норвегії?<br>читати в горах скандинавські міфи.<br>залиш вдома всі свої елегії,<br>розбий весь свій смуток на гострому рифі.<br><br>ми об'їздимо всі куточки клятого світу,<br>і нашій радості не буде кінця.<br>я своїми руками з твоєї душі вийму шматочки граніту,<br>та додому тягнуться наші українські серця.</blockquote>
    </li>

    <li>
      <h2>Емоції</h2>
      <p><em>19.09.2022</em></p>
      <blockquote>дозволь собі бути злим,<br>скажи вже прямо, що не любиш ти той сир.<br>іноді холод внутрішніх зим<br>потрібен усім, як потрібен і зір.<br><br>дозволь собі бути сумним,<br>хай аж на Олімпі чують твій плач.<br>істерика притаманна істотам земним,<br>тому себе не кори і свою слабкість пробач.<br><br>дозволь собі бути смішним,<br>смійся на всю вулицю як божевільний,<br>досить бути таким незрушним.<br>пам'ятай, що ти від народження вільний.<br><br>дозволь собі бути дивним,<br>непродуктивним чи мрійливим.<br>це потрібно для будь-якої людини.<br>просто розслабся і будь вже щасливим.</blockquote>
    </li>

    <li>
      <h2>я люблю вітер, що уособлює свободу.</h2>
      <p><em>04.03.2024</em></p>
      <blockquote>я люблю вітер, що уособлює свободу. його неможливо замкнути чи зловити мережею. вітер не втримати в руках. він створений щоб бігти. щоб холодними днями чи безсонними ночами шалено нести тривкі зливи, жовте листя, дивні думки. він задуває свічку, але водночас роздмухує піч. він неймовірно могутній та не спинний. той, хто намагався його зупинити вкрився нещастями та розлетався на друзки. вітер може дарувати як і страждання, так і легкість. взимку він приносить за собою скруту та зимові хмари, а влітку спекотними ночами дарує прохолоду. він одночасно біль і насолода, невинність і пауза, кінець і початок. він найтемніше зло у людей, які звикли бачити всіх винними і найсвітліше добро у людей, які бачать надію.</blockquote>
    </li>

  </ul>
</details>

<br />
<details>
  <summary style="cursor: pointer;">безсилля/безвихідь</summary>
  <ul>

    <li>
      <h2>У мене все добре</h2>
      <p><em>21.08.2022</em></p>
      <blockquote>у мене все добре.<br>та чому я нічого не відчуваю?<br>і наче серце в мене хоробре,<br>та як вийшло так, що я милосердя не знаю?<br><br>я дивлюсь у вікно, а бачу там смерть.<br>а в ліжку моєму гниють троянди.<br>як та порожня маленька чверть,<br>заповнила всі мого серця веранди?<br><br>мільйони разів чула, що це все не добре,<br>та до болю я вже звикаю.<br>всім завжди кажу: "у мене все добре".<br>та чому ж я нічого не відчуваю?</blockquote>
    </li>

    <li>
      <h2>Кажуть, весною дихати легше</h2>
      <p><em>14.08.2022</em></p>
      <blockquote>кажуть, весною дихати легше,<br>наша ж весна мене душить.<br>мені повітря в квітні мало вперше,<br>війна всі плани наші рушить.<br><br>ми не їли з тобою морозиво в липні,<br>у серпні нас не лякала гроза.<br>у червні не зібрали квіти блакитні,<br>єдиний літній спогад - тиха сльоза.<br><br>ми не гуляли на озері в травні,<br>не оминали калюжі у квітні.<br>для мене пів року, ніби не справжні,<br>лютий і березень не були в нас спільні. <br><br>на жаль, пройде без тебе моя осінь,<br>обіцяю, носитиму шарф.<br>і якщо ми з тобою не побачимось зовсім:<br>в житті вже не буде яскравих фарб.</blockquote>
    </li>

    <li>
      <h2>Цінність життя</h2>
      <p><em>20.08.2022</em></p>
      <blockquote>Я більше не злюсь, коли не виходить млинець.<br>Мені не сумно від сірого неба.  <br>І хоч в моє горло лий гарячий свинець,<br>Помсти мені більше не треба.<br><br>Я покохала свій старесенький світр,<br>В ньому затишно. Начхати на моду.<br>Я б кожен день пила чаю літр,<br>Забула б зовсім про джерельну воду.<br><br>Я хочу відвідати всі європейські міста,<br>Кидати монету у кожен фонтан.<br>Напишу всім близьким рукою листа,<br>Розкажу про дивний ранковий туман.<br><br>Поїду до бабусі влітку,<br>Їстиму полуницю до ночі.  <br>Потім у Франції відвідаю тітку,<br>Обсудимо теми усякі жіночі.  <br><br>Я хочу навчитись грати у шашки,<br>Куплю додому собі кларнет.   <br>У лісі слухатиму пісню пташки,<br>І напевно запишусь на балет.<br><br>Мені хочеться частіше мамі квіти купувати.<br>Дитина в мені знову ожила.<br>Мені хочеться на вулиці гучно співати та...<br>Пізно. Я вже померла. І я не жива.</blockquote>
    </li>

    <li>
      <h2>я відчуваю в грудях порожнечу:</h2>
      <p><em>27.08.2022</em></p>
      <blockquote>я відчуваю в грудях порожнечу:<br>ця чорна дірка тягне в себе все живе.<br>ти думаєш як влаштувати втечу?<br>забудь. несправжня душа не оживе.</blockquote>
    </li>

    <li>
      <h2>Смертельне життя, здорові хвороби</h2>
      <p><em>28.09.2022</em></p>
      <blockquote>смертельне життя, здорові хвороби,<br>у павутинні зірок загубиш свій страх.<br>хоч до диявола проси - марні спроби,<br>змокші крила не летять.<br><br>б'ється метелик в склянці з під вина,<br>намагається звільнитися чи, може, швидше вбитися?<br>смерть - не жива. от це новина.<br>тому їй не потрібно щоночі молитися.</blockquote>
    </li>

    <li>
      <h2>Без сенсу</h2>
      <p><em></em></p>
      <blockquote>мені більше не хочеться малювати<br>чи запах жасмину у садку відчувати.<br>від тепер мені хочеться просто мовчати.<br>що це за слово? я не вмію кохати.<br><br>танці й пісні мені тепер заважають.<br>я не вкладаю кота в колиску.<br>більше картини в музеї мене не вражають.<br>мені на душі занадто вже слизько .<br><br>сніг і морок більше мене не лякають,<br>мені не самотньо вночі.<br>дерева у лісі замовкли. вже не співають.<br>ніхто не говорить. усі слухачі.</blockquote>
    </li>

    <li>
      <h2>мабуть, я недостатньо страждала,</h2>
      <p><em>18.07.2023</em></p>
      <blockquote>мабуть, я недостатньо страждала,<br>бо інакше б зараз не душилась слізьми.<br>і якби тоді себе світлу віддала,<br>моя душа не бажала б пітьми.<br><br>напевно, я недостатньо старалась,<br>тоді я б успішно закінчила рік.<br>якби про стан інших частіше питалась,<br>можливо, мій власний б не так сильно пік. <br><br>я недостатньо цінила свій спокій,<br>недостатньо віддавала тепло.<br>і в моїй душі, недостатньо глибокій,<br>багато ще місця, щоб збирати це скло.</blockquote>
    </li>

    <li>
      <h2>будь ласка, не дивись, як я зникаю,</h2>
      <p><em>19.07.2023</em></p>
      <blockquote>будь ласка, не дивись, як я зникаю,<br>як попелом розсиплюсь по землі.<br>проміння сонця з жахом уникаю<br>з бажанням бути завжди у теплі.<br><br>жени мене чи ні - я зникну.<br>кричи чи ні - я просто промовчу.<br>перетерплю і звикну.<br>поплескаю спокійно по плечу.<br><br>сильніше натискай на мої рани,<br>бий кулаками, не хвилюйся за кістки.<br>ти не навчився розрізняти мої стани<br>і лиш зумів мене розбити на шматки.</blockquote>
    </li>

    <li>
      <h2>та який тепер сенс у моїх віршах,</h2>
      <p><em>01.10.2023</em></p>
      <blockquote>та який тепер сенс у моїх віршах,<br>коли жоден із них немає кінцівки.<br>зараз сірість душі випромінює страх,<br>і відтінок вже схожий на колір бруківки. <br><br>сьогодні ти знову гірша на чверть,<br>вода за столом розмішалася з кровʼю.<br>скоро життя заблагає про смерть,<br>і земля під ногами стане святою.<br><br>не знаю, навіщо я досі молюся,<br>бо не вірю ні в бога, ні у власні мотиви.<br>як питають про мене я досі гублюся,<br>бо не бачу на разі тут перспективи.<br><br>коли сонце загине, і місяць погасне,<br>ти згадаєш про все, що забути хотів.<br>ти згадаєш свій біль як дещо прекрасне,<br>поки скінчиться відлік тортурних віків.</blockquote>
    </li>

    <li>
      <h2>Формальність</h2>
      <p><em>31.12.2022</em></p>
      <blockquote>Як раніше яскраво не сяють вогні,<br>І свято лише формальність.<br>Хтось новий рік святкує  на чужині,<br>Не взмозі повірити в нову реальність.<br><br>Смак вечері близький до отрути,<br>Веселощі в нас забрала війна.<br>Можливо, на годину змогли би забути,<br>Та сплачена надто велика ціна.<br><br>Що принесе прийдешній рік?<br>Смерть, розлуки та інші печалі?<br>Я думала складно було й торік,<br>Та тоді ми хоч разом його зустрічали.</blockquote>
    </li>

    <li>
      <h2>Талант</h2>
      <p><em>13.12.2022</em></p>
      <blockquote>мені просто в середині пусто,<br>а вони говорять: "У тебе талант!"<br>що ж, може, дійсно пишу я влучно, <br>та це лише мого життя фоліант. <br><br>я кажу про те, що мені накипіло,<br>що болить у серці, мов пекучий спазм.<br>і про те, що давно вже своє відболіло<br>і тепер скидається на звичайний маразм.<br><br>і я буває злюся до нестями <br>і в мене є пусті причини для переживань,<br>і хоч би як я не трудилася ночами,<br>боюсь, не виправдаю ваших сподівань.</blockquote>
    </li>

    <li>
      <h2>блідо-мертве лице, загартоване сумом,</h2>
      <p><em>15.02.2025</em></p>
      <blockquote>блідо-мертве лице, загартоване сумом,<br>пейзажі долин - незнайома пітьма.<br>твої крики у місті не чутно за шумом,<br>та опісля весела й занадто стійка.<br><br>тютюновий дим просочується в одяг,<br>замість листя на дереві - пакети сміття.<br>тривожність і подив потроху проходять,<br>проте ти не взмозі почати життя.<br><br>ні в якому разі не питай мене «як ти?»,<br>бо я як квіти, що зсохли - розсиплюсь на пил.<br>я достобіса уперта й можу довго чекати,<br>та як трохи розслаблюсь - не матиму сил.<br><br>кохана, памʼятаєш про зливу у грудях?<br>дощ все полив і там зараз буяє весна.<br>ти правду казала, справа не в людях,<br>а в неможливості швидко відштовхнутись від дна.</blockquote>
    </li>

  </ul>
</details>

<br />
<details>
  <summary style="cursor: pointer;">надія</summary>
  <ul>

    <li>
      <h2>Йди до мене</h2>
      <p><em>08.08.2022</em></p>
      <blockquote>Йди до мене, коли тобі сумно,<br>Коли стіни душать у своїй кімнаті.<br>Можливо, це і не дуже розумно,<br>Проте, їх слова такі гіркуваті..<br><br>Йди до мене, коли тобі пусто,<br>Коли втомлена чи розбита.. а ,може, сердита<br>Можливо, й багато страждань вже набуто,<br>Та йди до мене, навіть коли ти убита.<br><br>Йди, коли хочеш про щось говорити,<br>І йди, коли так бракує тиші.<br>Можеш по спині моїй молотити,<br>Мої вчинки не стануть скупіші.<br><br>Пиши, коли тобі сонця мало.<br>Пиши, коли здається що люди - біси.<br>Пиши мені з любов'ю чи зухвало,<br>А я заварю тобі чай з меліси.</blockquote>
    </li>

    <li>
      <h2>А я бачила його у сні</h2>
      <p><em>26.08.2022</em></p>
      <blockquote>а я бачила його у сні,<br>він посміхався мені липневої ночі.<br>казав, що побачить мене навесні,<br>погляне в мої очі зелені дівочі.<br><br>триматиме мене за руку до ранку,<br>поки вітер наші обличчя буде пестити.<br>казав, що співатиме мені до світанку,<br>обіцяв, що зможе від зла захистити.<br><br>ми голосно сміялись від безглуздих бажань,<br>пили свіжу каву, цілувались під дощем.<br>нема в моєму серці більше місця для страждань,<br>лиш купа нових назв для неіснуючих поем.</blockquote>
    </li>

    <li>
      <h2>Пообіцяй</h2>
      <p><em>10.10.2022</em></p>
      <blockquote>пообіцяй, що час нас не пережене,<br>що пам'ятатимеш усі наші жарти.<br>скажи, що забуття нас омине,<br>що ми хоча б чогось ще варті .<br><br>пообіцяй, що не забудеш наші спільні плани<br>і у серці триматимеш наші нічні розмови.<br>скажи, що всі ті ненажерливі тирани<br>не розлучать нас війною знову.</blockquote>
    </li>

    <li>
      <h2>Я буду з тобою</h2>
      <p><em>15.12.2022</em></p>
      <blockquote>якщо я раптом покину життя<br>від уламків ракети чи крові лиття,<br>чи, може, хвороби;  інші проблеми<br>заберуть можливість писати поеми.<br><br>якщо випадково впаду з балкону,<br>чи не встигну добігти до свого дому,<br>чи може ворог знайде мою шию,<br>і тої рани я вже не зашию:<br><br>ти не падай у відчай, не лий своїх сліз,<br>не карай невинних, випускаючи злість.<br>не думай, що ти залишилась сама:<br>я буду з тобою. вважай, я пітьма.<br><br>я буду місяцем, я буду зірками.<br>повір, твій біль вщухне з роками.<br>ти знайдеш людину, що потурбується про тебе,<br>і плакати не будеш, бо не буде потреби.</blockquote>
    </li>

    <li>
      <h2>Повнолуння весни</h2>
      <p><em></em></p>
      <blockquote>ти співаєш, готуєш, читаєш вірші.<br>чистиш свій розум і шматочки душі.<br>любиш зелене, обожнюєш зливу,<br>а також турботлива, чесна й вразлива.<br><br>ти злишся, смієшся, іноді плачеш.<br>ти в людях, зазвичай, найкраще лиш бачиш.<br>ти мене пробачаєш, хоч може й не варто,<br>і часом страждаєш упертим азартом.<br><br>незабаром закінчаться війни та сни,<br>і ти побачиш мене в повнолуння весни<br>і від вулиці тої знайдеш ключі,<br>де ужгородські веранди б'ються вночі.</blockquote>
    </li>

    <li>
      <h2>лише з твоїм приїздом розквітне весна,</h2>
      <p><em></em></p>
      <blockquote>лише з твоїм приїздом розквітне весна,<br>багато чекати, та я не з слабких. <br>напилися сліз ми з тобою сповна,<br>і шляхи обирали з не надто легких.<br><br>крихкі надії легко розбити,<br>особливо, кригою тутешніх зим.<br>скажи, як зміг я тебе загубити,<br>втрачаючи радість, спокій і дім? <br><br>щастя не залишає шрамів.<br>тому такі спогади не довговічні.<br>та в пам'ять до мене не кинуто камінь,<br>це означає, що житимеш вічно?<br><br>ми не створені з одного постулату,<br>такі несхожі ще не перепліталися світи.<br>якщо прийдеться, то я піду на страту,<br>лиш повернися після рішення піти.</blockquote>
    </li>

    <li>
      <h2>Принцеса занепаду в ніч зорепаду,</h2>
      <p><em>18.09.2024</em></p>
      <blockquote>Принцеса занепаду в ніч зорепаду,<br>Твої спідниці з шифону у плямах від сліз.<br>Ти стаєш схожа на тінь, на дзенькіт кришталю,<br>Де солона вода лиш посилює злість.<br><br>Дивишся в небо - до гибелі вічне,<br>Ти в блиску грози всього лиш примара.<br>Важке дихання ледве чути крізь вітер,<br>Споконвіку тужлива й до нестями лукава.<br><br>Син Діоніса й коханець Мельпомени,<br>У твоєму ліжку лілії гниють.<br>Лиш тихий спів самотньої сирени <br>Знову й знов породжує цю лють.<br><br>Ти не забула про місяць, божевільне світло,<br>Памʼятаєш імена усіх бездомних котів.<br>Та всередині тебе щось раптом розквітло:<br>І вицвівші очі - тепер золоті.</blockquote>
    </li>

  </ul>
</details>

<br />
<details>
  <summary style="cursor: pointer;">усвідомлення</summary>
  <ul>

    <li>
      <h2>У всьому винна любов</h2>
      <p><em></em></p>
      <blockquote>У всьому винна любов.<br>Чомусь постійно все зводиться до кохання.<br>Заради нього стирають руки й ноги в кров<br>Та ігнорують внутрішні вагання.<br><br>Через любов усі пишуть пісні,<br>А як не пісні - так вірші,<br>Через кохану марять як у сні, <br>Хіба є почуття за закоханість гірші?<br><br>Часом за кохання вмирають.<br>Я ще не вирішила вони герої чи блазні.<br>В кінці все одно обоє програють,<br>Проте їх думки, може, стануть виразні.</blockquote>
    </li>

    <li>
      <h2>Цінність життя</h2>
      <p><em>20.08.2022</em></p>
      <blockquote>Я більше не злюсь, коли не виходить млинець.<br>Мені не сумно від сірого неба.  <br>І хоч в моє горло лий гарячий свинець,<br>Помсти мені більше не треба.<br><br>Я покохала свій старесенький світр,<br>В ньому затишно. Начхати на моду.<br>Я б кожен день пила чаю літр,<br>Забула б зовсім про джерельну воду.<br><br>Я хочу відвідати всі європейські міста,<br>Кидати монету у кожен фонтан.<br>Напишу всім близьким рукою листа,<br>Розкажу про дивний ранковий туман.<br><br>Поїду до бабусі влітку,<br>Їстиму полуницю до ночі.  <br>Потім у Франції відвідаю тітку,<br>Обсудимо теми усякі жіночі.  <br><br>Я хочу навчитись грати у шашки,<br>Куплю додому собі кларнет.   <br>У лісі слухатиму пісню пташки,<br>І напевно запишусь на балет.<br><br>Мені хочеться частіше мамі квіти купувати.<br>Дитина в мені знову ожила.<br>Мені хочеться на вулиці гучно співати та...<br>Пізно. Я вже померла. І я не жива.</blockquote>
    </li>

    <li>
      <h2>Думаєш, ти мене знаєш?</h2>
      <p><em>29.07.2022</em></p>
      <blockquote>-Думаєш, ти мене знаєш?<br>Чому ти так впевнений в собі?<br>Ти в мріях десь своїх блукаєш,<br>І всі твої слова пусті.<br><br>Чи знаєш ти, в які години<br>Дивлюся я на зорі?<br>Ти навіть не знаєш через які причини,<br>Мої слова такі холодні і суворі.<br><br>Ти не знаєш, який мій улюблений шампунь,<br>Та ти цього навіть не питав..<br>Тобі важко сказати, в якій печері відлунь<br>Мені диявол вірші читав.<br><br>Який мій улюблений чай?<br>Як звучить мій щирий сміх?<br>Мовчи! Пусті слова не витрачай.<br>Якби хотів - усе б ти зміг.<br><br>Ти навіть не знаєш, що я малюю,<br>Чиї книжки я читаю.<br>Не знаєш, як жваво сама я танцюю,<br>І як в самоті з пітьмою співаю.<br><br>Ти не знаєш, як я тебе ненавиджу,<br>Мені от цікаво: з якими думками ти засинаєш?<br>Я тебе до себе ні на крок не наближу.<br>Досі думаєш, що ти мене знаєш?<br><br>-Ні, зовсім не знаю.</blockquote>
    </li>

    <li>
      <h2>Не справжня</h2>
      <p><em>21.08.2022</em></p>
      <blockquote>у тебе не справжня душа.<br>і голос твій ніби не справжній.<br>в житті б не писала про тебе вірша,<br>визнай, що твій спокій насправді міражний.<br><br>ти несмачна і гірка як смуток.<br>ти не цвітеш і вбиваєш живе.<br>тебе пожаліють і, можливо, кинуть монеток жмуток,<br>зі словами "ну може до п'ятниці ще доживе".<br><br>перестань нарешті зі мною сваритись.<br>про тебе не згадуватимуть біля вівтаря.  <br>мені бридко на тебе й хвилину дивитись,<br>та насправді фальшива тут тільки я.</blockquote>
    </li>

    <li>
      <h2>А ти точно любиш життя?</h2>
      <p><em>17.09.2022</em></p>
      <blockquote>кажеш, ти любиш життя?<br>облиш, це просто страх смерті.<br>у твоїй душі стільки сміття,<br>що ти аж боїшся померти.<br><br>тебе лякає невідомість,<br>а також можливість існування пекла.<br>тобі лінь очистити свою свідомість,<br>а там вже давно ворожнеча запекла.<br><br>й казали мудрі люди неодноразово:<br>"від смерті не врятує тебе сталь".<br>кричи, що не боїшся, знаю це все показово,<br>твій захист для смерті по суті кришталь.</blockquote>
    </li>

    <li>
      <h2>Шанс?</h2>
      <p><em>18.09.2022</em></p>
      <blockquote>і ми знову граємо в гру,<br>що ж добре, як бажаєш.<br>не грітися в наших серцях добру<br>чи ще є шанс.. а сам ти як гадаєш?<br><br>ми знову граємо почуттями.<br>і знову захлинаємося в снах.<br>ти кожен раз кормитимеш мене своїми каяттями,<br>а за спинами інших ховатимеш страх.<br><br>а я в вогонь кидатиму всю душу<br>і віритиму, що це було останній раз.<br>та відпустити я тебе вже мушу<br>без зайвих фраз, моментів і образ.</blockquote>
    </li>

    <li>
      <h2>Оперативна система</h2>
      <p><em>27.12.2022</em></p>
      <blockquote>можливо, в мені й немає душі.<br>мабуть, її не вписали в мою оперативну систему.<br>цікаво, а здатність писати вірші<br>може вирішити душевну проблему?<br><br>недовіра береться з досвіду чи ілюзій?<br>кому жалітись за несправність об'єкту?<br>цікаво, нам спеціально приписані друзі,<br>чи це випадковість людського проекту?<br><br>щастя - міраж? чи все-таки справжнє?<br>що відбувається після смерті?<br>сонце теж, ймовірно, несправжнє. <br>ми не герої. всі ми лиш жертви.</blockquote>
    </li>

    <li>
      <h2>вона казала, що зі мною щось не так.</h2>
      <p><em>28.01.2023</em></p>
      <blockquote>вона казала, що зі мною щось не так.<br>била по щоках, щоб змусити триматись.<br>на склі ми з нею танцювали в такт,<br>душили шиї, лиш би не зламатись.<br><br>ми рахували зорі, потім воювали,<br>вона казала, що до людей я надто зла.<br>під зливами вночі коли стояли,<br>вона по стінці холодом повзла.<br><br>я знала, в які моменти вона плаче,<br>ми разом проклинали світ.<br>а серце в неї то холодне, то гаряче,<br>зазвичай, підривна мов динаміт.<br><br>я намагалася її глушити,<br>провина все-таки моя.<br>і хоч хотіла, не змогла її лишити,<br>бо ж ця потвора - моє я.</blockquote>
    </li>

    <li>
      <h2>я її не знаю.</h2>
      <p><em>23.04.2025</em></p>
      <blockquote>я її не знаю.<br>вона постійно засмучена<br>вічно сімнадцять<br>чимось замучена <br>вона б спересердя <br>спалила блавати<br>а потім над ними ж <br>і сіла ридати.<br>я б її обійняла <br>та вона була б проти<br>усе її тіло -<br>оголені дроти.<br>я б її змінила<br>створила нову<br>та між нами все це - <br>побудувало б стіну.<br>вона дивиться часом<br>на мене з любов’ю <br>та це негативно <br>впливає здоровʼю.<br>я плани будую -<br>вона їх псує<br>а я в її порожнечі<br>впізнаю щось своє.<br>та тепер її мова<br>мені геть чужа<br>хоч ця примхлива істота<br>носить моє імʼя.<br>в темних очах<br>сповнених жалем<br>знов котяться сльози - <br>чистим кришталем.</blockquote>
    </li>

  </ul>
</details>

<br />
<details>
  <summary style="cursor: pointer;">самотність</summary>
  <ul>

    <li>
      <h2>Побачення з зірками</h2>
      <p><em>14.08.2022</em></p>
      <blockquote>Якщо піднімеш голову до неба,<br>І місяць не засліпить твої очі,<br>Можливо, сонця вже й не треба,<br>Тобі його замінять ночі.<br><br>Зірки мовчать,<br>Та часом говорять більше за людей.<br>Вони тобі у серце ножа не встромлять<br>І не потягнуть болю до грудей.</blockquote>
    </li>

    <li>
      <h2>Якби ж знала</h2>
      <p><em>09.08.2022</em></p>
      <blockquote>Якби ж знала, що більше тебе не побачу,<br>Я б тримала тебе набагато міцніше.<br>Якби ж тоді знала, що я тебе втрачу,<br>Мої слова були би тепліше.<br><br>Я б частіше робила тобі теплий чай.<br>Я б щільніше вдягала на тебе шарфи.<br>Якби ж тоді знала, що це уже край,<br>Ми б частіше перетинали усі місцеві мости.<br><br>Я б частіше тебе обіймала,<br>Готувала б тобі всі страви світу.<br>Я б частіше тебе за руку тримала,<br>Не кидала б у душу шматочки граніту.<br><br><br>Куди не глянь - усюди ти.  <br>Стільки спогадів, вчинків і розмов..   <br>В моїй кімнаті запах самоти,<br>Відпускаючи, думала побачимося знов.</blockquote>
    </li>

    <li>
      <h2>Ніхто</h2>
      <p><em>19.08.2022</em></p>
      <blockquote>про мене не напишуть поему,<br>за мене не кинуться в бій.<br>заради мене не розпускатимуть гарему,<br>не буду я в когось вершиною мрій.<br><br>ніхто за мене не помститься,<br>і вітру не спинятиме в горах.<br>з душею задля мене не проститься,<br>і не шукатиме мене в лісах.</blockquote>
    </li>

    <li>
      <h2>Сільська відьма</h2>
      <p><em></em></p>
      <blockquote>ти знав, хто щоночі викрадає місцевих дітей?<br>хто кожен четвер сипле сіль біля ґанку?<br>хто запалює свічку очами, немов Прометей?<br>і хто то шепоче щось на світанку?<br><br>її люди бояться, а дехто шанує.<br>та перші дарма закривають двері,<br>адже.. відьма в самотності дуже нудьгує,<br>й насправді не бажала людям зла на папері.<br><br>вона ніколи не крала дітей у містян,<br>і сипле сіль лиш для захисту від потойбіччя.<br>і ніколи не шепотіла прокльони для християн,<br>а вони б спалили її по законам середньовіччя.</blockquote>
    </li>

    <li>
      <h2>Гіркий присмак отрути та меду</h2>
      <p><em></em></p>
      <blockquote>від неї пахло чимось схожим на гнів<br>і трохи вишневим бальзамом.<br>перед її величчю кожен другий пітнів,<br>тримаючись поодаль й захищаючись храмом.<br><br>в ній було хорошого, було й гіркого.<br>кожен по своєму її трактував.<br>для когось мурахи, як від снігу хрусткого,<br>а хтось сумні й бурхливі фрази цитував.<br><br>вона боялась смерті, не любила чорний чай.<br>в маршрутці номер десять їхала додому.<br>її самотності не було видно край,<br>а я лиш бачив біль у її погляді пустому.</blockquote>
    </li>

    <li>
      <h2>Дитина, що не лила сліз</h2>
      <p><em>13.12.2022</em></p>
      <blockquote>я була дитиною, що не лила сліз,<br>що труднощі переживала тихо в со‌бі,<br>і коли вже біль до горла ліз,<br>губилася в секретній тихій спробі.<br><br>я сама малювала сині пейзажі,<br>кажуть, самотній колір.<br>блакитними були всі персонажі,<br>і їхнє взуття, і спідниці, і комір.<br><br>я кожен вечір чекала на тата<br>і злісно дивилась у холодне вікно.<br>як кували мій гнів, він був у верстата,<br>одягав мене в сталь, а не в рожеве сукно.<br><br>я обирала тишу, а не гомін.<br>дитинство провела у лікарняній палаті<br>та всередині мене був сяючий промінь <br>він освітлював всі закапелки в кімнаті.</blockquote>
    </li>

    <li>
      <h2>Четвер</h2>
      <p><em>17.12.2022</em></p>
      <blockquote>мені здається, я бачила тебе в четвер <br>у нашому кафе біля води,<br>а ще в тумані лісу біля тих озер<br>були твої глухі сліди.<br><br>ти безжурно посміхалась мені в сквері,<br>а наступного дня йшла через міст.<br>в крамниці ти сховалася за двері,<br>до схованок ти точно маєш хист.<br><br>я бачу тебе там, де тебе й не було,<br>я дійсно чую твій бадьорий сміх.<br>мені здається дійсним те, що вже давно минуло,<br>відколи мріяти приймається за гріх?<br><br>ти заповнюєш собою пусті кімнати,<br>ти танцюєш жваво в моїх снах,<br>тільки в мене не виходить наздогнати<br>тебе ні в полі, ні на площі, ні в словах.</blockquote>
    </li>

    <li>
      <h2>і навіть з роздробленим в порох серцем я залишуся тут.</h2>
      <p><em>05.03.2024</em></p>
      <blockquote>і навіть з роздробленим в порох серцем я залишуся тут. мені треба подумати. я надто довго билася в скелю, і навряд припиню. я не зберусь до купи сама. та я знаю, що створена з сталі, а не з кольорового скла. і як тільки я зможу торкнутися дна, я там і залишусь. абсолютно сама.</blockquote>
    </li>

    <li>
      <h2>обіцяю завжди буду поруч.</h2>
      <p><em>29.07.2024</em></p>
      <blockquote>обіцяю завжди буду поруч. <br>де ти?<br>тебе забрав холодний лютий<br>тебе образили у вересні дощі<br>ти зникла і залишилась усюди<br>ти загубилась<br>не змогла тебе знайти.<br>ти тінь з якою я лягаю спати<br>ти кожна впала з моїх вій сльоза<br>червоний камінь на моєму пальці<br>тепер нагадує наскільки я сама.<br>де ти?<br>обіцяю завжди буду поруч.<br>це болить<br>бо скільки змучено я не виходила із дому<br>ти більше не дотрималася слів.</blockquote>
    </li>

    <li>
      <h2>можливо, я просто тиша між слів,</h2>
      <p><em>25.12.2024</em></p>
      <blockquote>можливо, я просто тиша між слів,<br>простір між дотиків, вдих перед плачем.<br>зосереджена зморшка на лобі, між брів,<br>мовчазне міркування важкої задачі.<br><br>пауза між ударами серця, можливо.<br>не подія, не успіх, звичайнісінький стан.<br>не промовлені речі, які сказати важливо,<br>ледь осівший між гір загадковй туман.<br><br>чорне волосся - як ніч без зірок,<br>як воронячі крила, як байдужість у голосі.<br>як зібраний разом дим і глем-рок,<br>й глибина океану на північному полюсі. <br><br>мені не напишуть пісні про любов, <br>а що будуть написані - не будуть почуті.<br>безпричинне кохання, без купи умов,<br>коли душі зʼєднались і зовсім розкуті.<br><br>я біля себе пригріла кожен свій страх,<br>щоб злякати їх більше, щоб самій не боятись.<br>та для себе я завжди найбільша з невдах,<br>бо, керуючи хаосом, тепер не вмію сміятись.</blockquote>
    </li>

  </ul>
</details>

<br />
<details>
  <summary style="cursor: pointer;">сила</summary>
  <ul>

    <li>
      <h2>Души обіймами, а не ножами</h2>
      <p><em>15.08.2022</em></p>
      <blockquote>я намагалась.<br>чесно, не змогла.<br>як це робити, на жаль, не здогадалась.<br>себе я так і не перемогла:<br>нікому в теплі руки не віддалась.<br><br>казав:<br>"души обіймами, а не ножами,"<br>та у відповідь я голосно сміялась.<br>порожній храм прикрашу вітражами,<br>я знаю, що ночами в снах тобі являлась.<br><br>Встромлю у твоє серце меч,<br>У грудях проросте троянди цілий сад.<br>Тектиме кров<br>із твоїх плеч.<br>В той день у місті буде снігопад.<br><br>Клянусь,<br>Помреш трагічно й драматично.<br>Все так, як ти хотів колись і десь,<br>Як і просив - все буде естетично,<br>Тремтітимеш в агонії увесь.</blockquote>
    </li>

    <li>
      <h2>Колись дожене карма</h2>
      <p><em>19.08.2022</em></p>
      <blockquote>Ти казав, що я тебе дратую.<br>Брехав. А може й ні, не знаю.<br>Сказав:"Від сонця я тебе врятую,"<br>Та зараз в полум'ї сама конаю.<br><br>Мені байдуже, де ти є.<br>Між нами спалено мости, завішані портьєри.<br>Колись мене мій батько рідний вб'є,<br>У люду буде щастя - день прем'єри.<br><br>Помру, й душитиму тебе у снах,<br>З ножами біля ліжка будеш спати.<br>А я щоночі питиму твій страх,<br>Будеш до скону так страждати.</blockquote>
    </li>

    <li>
      <h2>я сміятимусь болю й стражданням у вічі,</h2>
      <p><em>21.08.2022</em></p>
      <blockquote>я сміятимусь болю й стражданням у вічі,        <br>навіть, якщо проти мене усі повстають.          <br>І хай дірка у грудях збільшиться вдвічі.         <br>від щасливого життя хоробрими не стають.</blockquote>
    </li>

    <li>
      <h2>Моя рука швидко впала тобі на вуста.</h2>
      <p><em>03.05.2022</em></p>
      <blockquote>Моя рука швидко впала тобі на вуста.<br>Відкривши очі, ти перелякано тремтів.<br>Мій ніж на горлі, а рука міцна. <br>Невже ти думав, що я така проста?</blockquote>
    </li>

    <li>
      <h2>Вбий в собі кохання, поки воно не вбило тебе</h2>
      <p><em>23.08.2022</em></p>
      <blockquote>вбий в собі кохання, поки воно не вбило тебе,<br>поки серце у грудях ще б'ється.<br>від кохання станеш кволим, як миша слабе.<br>й душа твоя розіб'ється.<br><br>ти сильна, ти впораєшся.<br>просто зачини. не буде більше страждань.<br>я ж бачу, як ти любові впокоруєшся,<br>закрий на глибині скриню своїх безглуздих бажань.</blockquote>
    </li>

    <li>
      <h2>Я - смерть</h2>
      <p><em>18.06.2022</em></p>
      <blockquote>Я день. Який ніколи не настане.<br>Я ніч. В якій ти чуєш вічний плач.<br>Я сніг. Який ніколи не розстане.<br>Я дощ. А ти забув свій синій плащ.<br><br>Я тінь. Я непомітна і могутня.<br>Я час. Рахую твої ночі.<br>Я злість. У тобі завжди я присутня.<br>Я шанс. Я намалюю в пеклі твої очі.</blockquote>
    </li>

    <li>
      <h2>Палаюча держава</h2>
      <p><em></em></p>
      <blockquote>моя держава в полум'ї палає,<br>доки ти вимовляєш фразу криву:<br>"якою мовою? різниці ж то немає!"<br>закрий свій рот та забирайся у москву.<br><br>за що боролись наші предки?<br>для кого полягли за українську мову?<br>щоб ти читав російської абетки<br>й слухав пісню інстасамки нову?<br><br>шановний, що ти там кричиш?<br>"говорю як хочу! ми вільний народ!"<br>ти зараз як повний бовдур звучиш.<br>кажу, їдь на росію й закрий вже свій рот.</blockquote>
    </li>

    <li>
      <h2>Я неслабка</h2>
      <p><em>30.11.2022</em></p>
      <blockquote>я неслабка.<br>можливо, часом млява чи хитка.<br>та нелегка.<br>скоріше наполеглива й жорстка.<br><br>я не боюсь.<br>хіба що іноді, і то саму себе.<br>з усім борюсь.<br>хоч як мені би було зле.<br><br>так, я одна.<br>та мене не зміниш, я тривка.<br>можливо, часом я сумна.<br>та неслабка. я точно неслабка.</blockquote>
    </li>

    <li>
      <h2>А краще писали б вірші</h2>
      <p><em>30.11.2022</em></p>
      <blockquote>якщо можеш кричи.<br>щодуху, щосили, щоб чули квартали.<br>в будь-якому випадку скажуть мовчи,<br>люди й до смерті довго звикали.<br><br>"ти молодець, проте"<br>"ой, все чудово, тільки лиш"<br>вважай, що все, що було до "але",<br>не має сенсу, то ж облиш.<br><br>якщо не робиш - погано.<br>якщо робиш - ще гірше.<br>в суспільстві сьогодні пишуть догани,<br>краще б писали вірші.</blockquote>
    </li>

    <li>
      <h2>Здається, більше я не боюся.</h2>
      <p><em>18.01.2023</em></p>
      <blockquote>Здається, більше я не боюся.<br>Мене не страшить тінь у вікні.<br>Нічним жахіттям в пики сміюся,<br>А згодом вони мене б'ють уві сні.<br><br>Мені у темряві не страшно сидіти.<br>Дивно, бо раніше це була найгірша тортура.<br>Навіщо свічці безцільно горіти,<br>Якщо темна в кутку не лякає фігура?<br><br>Не перевіряю двічі чи замкнені двері.<br>Із вбивцею з радістю випила б каву.<br>Травми злочинця ми б на папері<br>Розібрали і вилікували душу тужаву.<br><br>Знаєте, я просто втомилась боятись.<br>Я начхала на страх, що спускається тілом.<br>Краще буду бідам блискучо всміхатись,<br>Ніж з часом залишусь безпам'ятним пилом.</blockquote>
    </li>

    <li>
      <h2>мені забракло слів.</h2>
      <p><em>25.01.2023</em></p>
      <blockquote>мені забракло слів.<br>цвіте полин під натиском богів.<br>мій розум охолов від холодів.<br>життя зустрів. і смерть зустрів.<br><br>митців-творців на люблять небеса.<br>з дитинства ненавиджу чудеса. <br>іду в раю, й мене отруює роса.<br>гримить гроза. твій страх згаса?<br><br>хто відповідає за розбиті життя?<br>де від кохання знайти укриття?<br>у кожного в черепі купа сміття.<br>і крові лиття. це серцебиття?<br><br>а програти кому?<br>дияволу? богу? може тобі?  <br>краще програю йому,<br>але не програю собі.</blockquote>
    </li>

    <li>
      <h2>зима. повідомлення. війна. кров.</h2>
      <p><em>03.02.2023</em></p>
      <blockquote>зима. повідомлення. війна. кров.<br>десять днів. переїзд. прощання.<br>розлука. тортури. вбивства. і знов.<br>постріл. тиша. біль та знущання.<br><br>весна. вечір. ніч. ранок.<br>цикл. журба. жертви. солдат.<br>ракета. рана. новини. уламок.<br>тремор. безсоння. злість. автомат.<br><br>літо. тривоги. усвідомлення. страх.<br>прильоти. цвинтар. підвали.<br>обережність. лють. неспокій у снах.<br>турботи. обмеження. знову завали.<br><br>осінь. надія. ілюзії. сни.<br>сирени. сльози. порожні діри.<br>дата. шанс. чекання весни.<br>удар. жорстокість. зникнення віри.<br><br>знову зима. адаптація. мужність. повторення. карма. бавовна.<br>сила. єднання. досвід. потужність.<br>вбивці. палайте. відчуйте все сповна.</blockquote>
    </li>

  </ul>
</details>

<br />
<details>
  <summary style="cursor: pointer;">Не визначився</summary>
  <ul>

    <li>
      <h2>Скажи</h2>
      <p><em>29.08.2022</em></p>
      <blockquote>скажи, що я дурна і ні на що не здатна.<br>скажи, що я бур'ян серед чарівних лілій,<br>а ще скажи, що я занадто делікатна,<br>і що там бруд на моїй сукні білій.<br><br>скажи й спали усі мої надії<br>і гідність мою в землю вбий,<br>щоб всі мої далекі мрії <br>програли цей смертельний бій.</blockquote>
    </li>

    <li>
      <h2>можливо, вже завтра я сміятимусь з вами</h2>
      <p><em>18.07.2023</em></p>
      <blockquote>можливо, вже завтра я сміятимусь з вами<br>й мене не буде тягнути назад.<br>а люди платитимуть кровʼю й сльозами<br>за кожну брехню і за кожну із вад.<br><br>можливо, вже завтра я переможу<br>і зможу спокійно спати лягти.<br>та поки лиш нові турботи знаходжу<br>з упертим бажанням всього досягти.<br><br>можливо, дійсно завтра буду щаслива,<br>чи післязавтра… до біса коли.<br>а поки ще я недостатньо важлива,<br>мені би не впасти і встати з колін.</blockquote>
    </li>

    <li>
      <h2>ти любиш пити свої сльози</h2>
      <p><em>05.01.2023</em></p>
      <blockquote>ти любиш пити свої сльози,<br>захлинатися ними в порожній кімнаті.<br>ризикуючи щастям - збільшуєш дози,<br>але ж немає у смутку ні тіла, ні статі.<br><br>вбиваєш себе своїми ж словами<br>і самостійно отруюєш мрії.<br>і якщо чесно сказати, між нами<br>я теж вже давно немаю надії.<br><br>та жити треба.<br>триматись заради здійснення снів.<br>навіть коли закрито "пів неба",<br>бачити відблиск у ньому вогнів.<br><br>вдихати ранкове повітря,<br>побачити нові пейзажі в вікні,<br>дожити до днів без обмеження світла<br>і дня перемоги в кривавій війні.<br><br>тож ти не сумуй, відкривай усі штори,<br>ще є багато чистих і добрих людей.<br>прикро, що зараз ти без опори,<br>та попереду багато прекрасних ночей.</blockquote>
    </li>

  </ul>
</details>

<br />
</body>
</html>
