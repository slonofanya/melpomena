{
  "натхнення": [
    {
      "назва": "Емоції",
      "дата": "19.09.2022",
      "текст": "дозволь собі бути злим,\nскажи вже прямо, що не любиш ти той сир.\nіноді холод внутрішніх зим\nпотрібен усім, як потрібен і зір.\n\nдозволь собі бути сумним,\nхай аж на Олімпі чують твій плач.\nістерика притаманна істотам земним,\nтому себе не кори і свою слабкість пробач.\n\nдозволь собі бути смішним,\nсмійся на всю вулицю як божевільний,\nдосить бути таким незрушним.\nпам'ятай, що ти від народження вільний.\n\nдозволь собі бути дивним,\nнепродуктивним чи мрійливим.\nце потрібно для будь-якої людини.\nпросто розслабся і будь вже щасливим."
    },
    {
      "назва": "Лікуй своє серце і свої почуття",
      "дата": "27.08.2022",
      "текст": "думками зміни осінь на літо,\nзабудь про дощ за вікном,\nвідчуй в своєму серці тепле світло,\nдосить заливати біль сухим вином.\n\nне мовчи, коли тебе пресують,\nдосить кидати в своє життя сміття.\nнехай вони більше твоїми слізьми не ласують,\nлікуй своє серце і свої почуття."
    },
    {
      "назва": "Поїхали з тобою в Грецію?",
      "дата": "27.08.2022",
      "текст": "поїхали з тобою в Грецію?\nпросити у богів благословіння.\nпотім повернемося в бурхливу Венецію,\nщоб відчути всім тілом сонця тяжіння.\n\nБудемо їсти круасани в Парижі,\nпоїдемо на море в Марсель.\nне звертай уваги на їхні обличчя хижі,\nбайдуже, намалюю Сену, як у Рені куплю акварель.\n\nдавай пити з тобою чай у холодній Норвегії?\nчитати в горах скандинавські міфи.\nзалиш вдома всі свої елегії,\nрозбий весь свій смуток на гострому рифі.\n\nми об'їздимо всі куточки клятого світу,\nі нашій радості не буде кінця.\nя своїми руками з твоєї душі вийму шматочки граніту,\nта додому тягнуться наші українські серця."
    },
    {
      "назва": "мила, себе не знаходять.",
      "дата": "30.01.2023",
      "текст": "мила, себе не знаходять.\nсебе з попелу створюють знову. \nкожен шматок тендітно виводять,\nобережно ґрунтуючи нову основу.\n\nсама від себе не втечеш.\nні в книжках, ні в європейських країнах.\nне сховатимеш горя між замкових веж,\nне втопчеш в пісок свою злобу в Афінах.\n\nлюба, досить себе не любити.\nвічно так тривати не може.\nбуде, й мости доведеться палити:\nборись за щастя, і воно переможе.\n\nпросто потрібно бути трохи сміливою,\nне боятись навколишніх змін.\nзмивати образи з прийдешньою зливою,\nа не заливати сльозами камін.\n\nне лякайся зла, що у тобі присутнє:\nзорі без темряви також не сяють.\nповір, нас чекає грандіозне майбутнє,\nтож нехай усі сумніви миттю згорають."
    },
    {
      "назва": "я люблю вітер, що уособлює свободу.",
      "дата": "04.03.2024",
      "текст": "я люблю вітер, що уособлює свободу. його неможливо замкнути чи зловити мережею. вітер не втримати в руках. він створений щоб бігти. щоб холодними днями чи безсонними ночами шалено нести тривкі зливи, жовте листя, дивні думки. він задуває свічку, але водночас роздмухує піч. він неймовірно могутній та не спинний. той, хто намагався його зупинити вкрився нещастями та розлетався на друзки. вітер може дарувати як і страждання, так і легкість. взимку він приносить за собою скруту та зимові хмари, а влітку спекотними ночами дарує прохолоду. він одночасно біль і насолода, невинність і пауза, кінець і початок. він найтемніше зло у людей, які звикли бачити всіх винними і найсвітліше добро у людей, які бачать надію."
    },
    {
      "назва": "Ти прекрасна, як все, що цвіте",
      "дата": "23.08.2022",
      "текст": "ти прекрасна, як все, що цвіте,\nяк останній день холодної зими.\nкраса, можливо, з часом відцвіте\nта твоя врода не кінчається грудьми.\n\nтвій розум і дух заслуговують шани,\nти не підкладаєш до кожного горла кинджал.\nти незвична на смак як осінні каштани:\nдля когось отрута, комусь - ідеал.\n\nти смієшся тоді, коли інші б зламались,\nколи вони стогнуть про несправедливість.\nце жалюгідно, бо ти не лякалась.\nвсі бачили скруту, ти - нову можливість."
    }
  ],
  "безсилля/безвихідь": [
    {
      "назва": "Цінність життя",
      "дата": "20.08.2022",
      "текст": "Я більше не злюсь, коли не виходить млинець.\nМені не сумно від сірого неба.  \nІ хоч в моє горло лий гарячий свинець,\nПомсти мені більше не треба.\n\nЯ покохала свій старесенький світр,\nВ ньому затишно. Начхати на моду.\nЯ б кожен день пила чаю літр,\nЗабула б зовсім про джерельну воду.\n\nЯ хочу відвідати всі європейські міста,\nКидати монету у кожен фонтан.\nНапишу всім близьким рукою листа,\nРозкажу про дивний ранковий туман.\n\nПоїду до бабусі влітку,\nЇстиму полуницю до ночі.  \nПотім у Франції відвідаю тітку,\nОбсудимо теми усякі жіночі.  \n\nЯ хочу навчитись грати у шашки,\nКуплю додому собі кларнет.   \nУ лісі слухатиму пісню пташки,\nІ напевно запишусь на балет.\n\nМені хочеться частіше мамі квіти купувати.\nДитина в мені знову ожила.\nМені хочеться на вулиці гучно співати та...\nПізно. Я вже померла. І я не жива."
    },
    {
      "назва": "Кажуть, весною дихати легше",
      "дата": "14.08.2022",
      "текст": "кажуть, весною дихати легше,\nнаша ж весна мене душить.\nмені повітря в квітні мало вперше,\nвійна всі плани наші рушить.\n\nми не їли з тобою морозиво в липні,\nу серпні нас не лякала гроза.\nу червні не зібрали квіти блакитні,\nєдиний літній спогад - тиха сльоза.\n\nми не гуляли на озері в травні,\nне оминали калюжі у квітні.\nдля мене пів року, ніби не справжні,\nлютий і березень не були в нас спільні. \n\nна жаль, пройде без тебе моя осінь,\nобіцяю, носитиму шарф.\nі якщо ми з тобою не побачимось зовсім:\nв житті вже не буде яскравих фарб."
    },
    {
      "назва": "У мене все добре",
      "дата": "21.08.2022",
      "текст": "у мене все добре.\nта чому я нічого не відчуваю?\nі наче серце в мене хоробре,\nта як вийшло так, що я милосердя не знаю?\n\nя дивлюсь у вікно, а бачу там смерть.\nа в ліжку моєму гниють троянди.\nяк та порожня маленька чверть,\nзаповнила всі мого серця веранди?\n\nмільйони разів чула, що це все не добре,\nта до болю я вже звикаю.\nвсім завжди кажу: \"у мене все добре\".\nта чому ж я нічого не відчуваю?"
    },
    {
      "назва": "я відчуваю в грудях порожнечу:",
      "дата": "27.08.2022",
      "текст": "я відчуваю в грудях порожнечу:\nця чорна дірка тягне в себе все живе.\nти думаєш як влаштувати втечу?\nзабудь. несправжня душа не оживе."
    },
    {
      "назва": "Скажи",
      "дата": "29.08.2022",
      "текст": "скажи, що я дурна і ні на що не здатна.\nскажи, що я бур'ян серед чарівних лілій,\nа ще скажи, що я занадто делікатна,\nі що там бруд на моїй сукні білій.\n\nскажи й спали усі мої надії\nі гідність мою в землю вбий,\nщоб всі мої далекі мрії \nпрограли цей смертельний бій."
    },
    {
      "назва": "А ти щаслива?",
      "дата": "28.09.2022",
      "текст": "скажи мені, а ти щаслива?\nчи твоє серце знову топиться в людських калюжах?\nа на душі твоїй ще досі злива?\nі знов болить через людей байдужих?\n\nмене не гріє кам'яне сонце,\nі ніби п'ю не чай, а гарячу мідь.\nа ми.. ми тепер лиш незнайомці.\nніхто не чув. а я просила лиш прийміть."
    },
    {
      "назва": "Смертельне життя, здорові хвороби",
      "дата": "28.09.2022",
      "текст": "смертельне життя, здорові хвороби,\nу павутинні зірок загубиш свій страх.\nхоч до диявола проси - марні спроби,\nзмокші крила не летять.\n\nб'ється метелик в склянці з під вина,\nнамагається звільнитися чи, може, швидше вбитися?\nсмерть - не жива. от це новина.\nтому їй не потрібно щоночі молитися."
    },
    {
      "назва": "Без сенсу",
      "дата": "невідома",
      "текст": "мені більше не хочеться малювати\nчи запах жасмину у садку відчувати.\nвід тепер мені хочеться просто мовчати.\nщо це за слово? я не вмію кохати.\n\nтанці й пісні мені тепер заважають.\nя не вкладаю кота в колиску.\nбільше картини в музеї мене не вражають.\nмені на душі занадто вже слизько .\n\nсніг і морок більше мене не лякають,\nмені не самотньо вночі.\nдерева у лісі замовкли. вже не співають.\nніхто не говорить. усі слухачі."
    },
    {
      "назва": "мабуть, я недостатньо страждала,",
      "дата": "18.07.2023",
      "текст": "мабуть, я недостатньо страждала,\nбо інакше б зараз не душилась слізьми.\nі якби тоді себе світлу віддала,\nмоя душа не бажала б пітьми.\n\nнапевно, я недостатньо старалась,\nтоді я б успішно закінчила рік.\nякби про стан інших частіше питалась,\nможливо, мій власний б не так сильно пік. \n\nя недостатньо цінила свій спокій,\nнедостатньо віддавала тепло.\nі в моїй душі, недостатньо глибокій,\nбагато ще місця, щоб збирати це скло."
    },
    {
      "назва": "будь ласка, не дивись, як я зникаю,",
      "дата": "19.07.2023",
      "текст": "будь ласка, не дивись, як я зникаю,\nяк попелом розсиплюсь по землі.\nпроміння сонця з жахом уникаю\nз бажанням бути завжди у теплі.\n\nжени мене чи ні - я зникну.\nкричи чи ні - я просто промовчу.\nперетерплю і звикну.\nпоплескаю спокійно по плечу.\n\nсильніше натискай на мої рани,\nбий кулаками, не хвилюйся за кістки.\nти не навчився розрізняти мої стани\nі лиш зумів мене розбити на шматки."
    },
    {
      "назва": "та який тепер сенс у моїх віршах,",
      "дата": "01.10.2023",
      "текст": "та який тепер сенс у моїх віршах,\nколи жоден із них немає кінцівки.\nзараз сірість душі випромінює страх,\nі відтінок вже схожий на колір бруківки. \n\nсьогодні ти знову гірша на чверть,\nвода за столом розмішалася з кровʼю.\nскоро життя заблагає про смерть,\nі земля під ногами стане святою.\n\nне знаю, навіщо я досі молюся,\nбо не вірю ні в бога, ні у власні мотиви.\nяк питають про мене я досі гублюся,\nбо не бачу на разі тут перспективи.\n\nколи сонце загине, і місяць погасне,\nти згадаєш про все, що забути хотів.\nти згадаєш свій біль як дещо прекрасне,\nпоки скінчиться відлік тортурних віків."
    },
    {
      "назва": "Формальність",
      "дата": "31.12.2022",
      "текст": "Як раніше яскраво не сяють вогні,\nІ свято лише формальність.\nХтось новий рік святкує  на чужині,\nНе взмозі повірити в нову реальність.\n\nСмак вечері близький до отрути,\nВеселощі в нас забрала війна.\nМожливо, на годину змогли би забути,\nТа сплачена надто велика ціна.\n\nЩо принесе прийдешній рік?\nСмерть, розлуки та інші печалі?\nЯ думала складно було й торік,\nТа тоді ми хоч разом його зустрічали."
    },
    {
      "назва": "блідо-мертве лице, загартоване сумом,",
      "дата": "15.02.2025",
      "текст": "блідо-мертве лице, загартоване сумом,\nпейзажі долин - незнайома пітьма.\nтвої крики у місті не чутно за шумом,\nта опісля весела й занадто стійка.\n\nтютюновий дим просочується в одяг,\nзамість листя на дереві - пакети сміття.\nтривожність і подив потроху проходять,\nпроте ти не взмозі почати життя.\n\nні в якому разі не питай мене «як ти?»,\nбо я як квіти, що зсохли - розсиплюсь на пил.\nя достобіса уперта й можу довго чекати,\nта як трохи розслаблюсь - не матиму сил.\n\nкохана, памʼятаєш про зливу у грудях?\nдощ все полив і там зараз буяє весна.\nти правду казала, справа не в людях,\nа в неможливості швидко відштовхнутись від дна."
    }
  ],
  "надія": [
    {
      "назва": "Йди до мене",
      "дата": "08.08.2022",
      "текст": "Йди до мене, коли тобі сумно,\nКоли стіни душать у своїй кімнаті.\nМожливо, це і не дуже розумно,\nПроте, їх слова такі гіркуваті..\n\nЙди до мене, коли тобі пусто,\nКоли втомлена чи розбита.. а ,може, сердита\nМожливо, й багато страждань вже набуто,\nТа йди до мене, навіть коли ти убита.\n\nЙди, коли хочеш про щось говорити,\nІ йди, коли так бракує тиші.\nМожеш по спині моїй молотити,\nМої вчинки не стануть скупіші.\n\nПиши, коли тобі сонця мало.\nПиши, коли здається що люди - біси.\nПиши мені з любов'ю чи зухвало,\nА я заварю тобі чай з меліси."
    },
    {
      "назва": "А я бачила його у сні",
      "дата": "26.08.2022",
      "текст": "а я бачила його у сні,\nвін посміхався мені липневої ночі.\nказав, що побачить мене навесні,\nпогляне в мої очі зелені дівочі.\n\nтриматиме мене за руку до ранку,\nпоки вітер наші обличчя буде пестити.\nказав, що співатиме мені до світанку,\nобіцяв, що зможе від зла захистити.\n\nми голосно сміялись від безглуздих бажань,\nпили свіжу каву, цілувались під дощем.\nнема в моєму серці більше місця для страждань,\nлиш купа нових назв для неіснуючих поем."
    },
    {
      "назва": "Пообіцяй",
      "дата": "10.10.2022",
      "текст": "пообіцяй, що час нас не пережене,\nщо пам'ятатимеш усі наші жарти.\nскажи, що забуття нас омине,\nщо ми хоча б чогось ще варті .\n\nпообіцяй, що не забудеш наші спільні плани\nі у серці триматимеш наші нічні розмови.\nскажи, що всі ті ненажерливі тирани\nне розлучать нас війною знову."
    },
    {
      "назва": "Я буду з тобою",
      "дата": "15.12.2022",
      "текст": "якщо я раптом покину життя\nвід уламків ракети чи крові лиття,\nчи, може, хвороби;  інші проблеми\nзаберуть можливість писати поеми.\n\nякщо випадково впаду з балкону,\nчи не встигну добігти до свого дому,\nчи може ворог знайде мою шию,\nі тої рани я вже не зашию:\n\nти не падай у відчай, не лий своїх сліз,\nне карай невинних, випускаючи злість.\nне думай, що ти залишилась сама:\nя буду з тобою. вважай, я пітьма.\n\nя буду місяцем, я буду зірками.\nповір, твій біль вщухне з роками.\nти знайдеш людину, що потурбується про тебе,\nі плакати не будеш, бо не буде потреби."
    },
    {
      "назва": "Повнолуння весни",
      "дата": "невідома",
      "текст": "ти співаєш, готуєш, читаєш вірші.\nчистиш свій розум і шматочки душі.\nлюбиш зелене, обожнюєш зливу,\nа також турботлива, чесна й вразлива.\n\nти злишся, смієшся, іноді плачеш.\nти в людях, зазвичай, найкраще лиш бачиш.\nти мене пробачаєш, хоч може й не варто,\nі часом страждаєш упертим азартом.\n\nнезабаром закінчаться війни та сни,\nі ти побачиш мене в повнолуння весни\nі від вулиці тої знайдеш ключі,\nде ужгородські веранди б'ються вночі."
    },
    {
      "назва": "ти любиш пити свої сльози,",
      "дата": "05.01.2023",
      "текст": "ти любиш пити свої сльози,\nзахлинатися ними в порожній кімнаті.\nризикуючи щастям - збільшуєш дози,\nале ж немає у смутку ні тіла, ні статі.\n\nвбиваєш себе своїми ж словами\nі самостійно отруюєш мрії.\nі якщо чесно сказати, між нами\nя теж вже давно немаю надії.\n\nта жити треба.\nтриматись заради здійснення снів.\nнавіть коли закрито \"пів неба\",\nбачити відблиск у ньому вогнів.\n\nвдихати ранкове повітря,\nпобачити нові пейзажі в вікні,\nдожити до днів без обмеження світла\nі дня перемоги в кривавій війні.\n\nтож ти не сумуй, відкривай усі штори,\nще є багато чистих і добрих людей.\nприкро, що зараз ти без опори,\nта попереду багато прекрасних ночей."
    },
    {
      "назва": "можливо, вже завтра я сміятимусь з вами",
      "дата": "18.07.2023",
      "текст": "можливо, вже завтра я сміятимусь з вами\nй мене не буде тягнути назад.\nа люди платитимуть кровʼю й сльозами\nза кожну брехню і за кожну із вад.\n\nможливо, вже завтра я переможу\nі зможу спокійно спати лягти.\nта поки лиш нові турботи знаходжу\nз упертим бажанням всього досягти.\n\nможливо, дійсно завтра буду щаслива,\nчи післязавтра… до біса коли.\nа поки ще я недостатньо важлива,\nмені би не впасти і встати з колін."
    },
    {
      "назва": "лише з твоїм приїздом розквітне весна,",
      "дата": "невідома",
      "текст": "лише з твоїм приїздом розквітне весна,\nбагато чекати, та я не з слабких. \nнапилися сліз ми з тобою сповна,\nі шляхи обирали з не надто легких.\n\nкрихкі надії легко розбити,\nособливо, кригою тутешніх зим.\nскажи, як зміг я тебе загубити,\nвтрачаючи радість, спокій і дім? \n\nщастя не залишає шрамів.\nтому такі спогади не довговічні.\nта в пам'ять до мене не кинуто камінь,\nце означає, що житимеш вічно?\n\nми не створені з одного постулату,\nтакі несхожі ще не перепліталися світи.\nякщо прийдеться, то я піду на страту,\nлиш повернися після рішення піти."
    },
    {
      "назва": "Принцеса занепаду в ніч зорепаду,",
      "дата": "18.09.2024",
      "текст": "Принцеса занепаду в ніч зорепаду,\nТвої спідниці з шифону у плямах від сліз.\nТи стаєш схожа на тінь, на дзенькіт кришталю,\nДе солона вода лиш посилює злість.\n\nДивишся в небо - до гибелі вічне,\nТи в блиску грози всього лиш примара.\nВажке дихання ледве чути крізь вітер,\nСпоконвіку тужлива й до нестями лукава.\n\nСин Діоніса й коханець Мельпомени,\nУ твоєму ліжку лілії гниють.\nЛиш тихий спів самотньої сирени \nЗнову й знов породжує цю лють.\n\nТи не забула про місяць, божевільне світло,\nПамʼятаєш імена усіх бездомних котів.\nТа всередині тебе щось раптом розквітло:\nІ вицвівші очі - тепер золоті."
    }
  ],
  "усвідомлення": [
    {
      "назва": "У всьому винна любов",
      "дата": "невідома",
      "текст": "У всьому винна любов.\nЧомусь постійно все зводиться до кохання.\nЗаради нього стирають руки й ноги в кров\nТа ігнорують внутрішні вагання.\n\nЧерез любов усі пишуть пісні,\nА як не пісні - так вірші,\nЧерез кохану марять як у сні, \nХіба є почуття за закоханість гірші?\n\nЧасом за кохання вмирають.\nЯ ще не вирішила вони герої чи блазні.\nВ кінці все одно обоє програють,\nПроте їх думки, може, стануть виразні."
    },
    {
      "назва": "Цінність життя",
      "дата": "20.08.2022",
      "текст": "Я більше не злюсь, коли не виходить млинець.\nМені не сумно від сірого неба.  \nІ хоч в моє горло лий гарячий свинець,\nПомсти мені більше не треба.\n\nЯ покохала свій старесенький світр,\nВ ньому затишно. Начхати на моду.\nЯ б кожен день пила чаю літр,\nЗабула б зовсім про джерельну воду.\n\nЯ хочу відвідати всі європейські міста,\nКидати монету у кожен фонтан.\nНапишу всім близьким рукою листа,\nРозкажу про дивний ранковий туман.\n\nПоїду до бабусі влітку,\nЇстиму полуницю до ночі.  \nПотім у Франції відвідаю тітку,\nОбсудимо теми усякі жіночі.  \n\nЯ хочу навчитись грати у шашки,\nКуплю додому собі кларнет.   \nУ лісі слухатиму пісню пташки,\nІ напевно запишусь на балет.\n\nМені хочеться частіше мамі квіти купувати.\nДитина в мені знову ожила.\nМені хочеться на вулиці гучно співати та...\nПізно. Я вже померла. І я не жива."
    },
    {
      "назва": "Думаєш, ти мене знаєш?",
      "дата": "29.07.2022",
      "текст": "-Думаєш, ти мене знаєш?\nЧому ти так впевнений в собі?\nТи в мріях десь своїх блукаєш,\nІ всі твої слова пусті.\n\nЧи знаєш ти, в які години\nДивлюся я на зорі?\nТи навіть не знаєш через які причини,\nМої слова такі холодні і суворі.\n\nТи не знаєш, який мій улюблений шампунь,\nТа ти цього навіть не питав..\nТобі важко сказати, в якій печері відлунь\nМені диявол вірші читав.\n\nЯкий мій улюблений чай?\nЯк звучить мій щирий сміх?\nМовчи! Пусті слова не витрачай.\nЯкби хотів - усе б ти зміг.\n\nТи навіть не знаєш, що я малюю,\nЧиї книжки я читаю.\nНе знаєш, як жваво сама я танцюю,\nІ як в самоті з пітьмою співаю.\n\nТи не знаєш, як я тебе ненавиджу,\nМені от цікаво: з якими думками ти засинаєш?\nЯ тебе до себе ні на крок не наближу.\nДосі думаєш, що ти мене знаєш?\n\n-Ні, зовсім не знаю."
    },
    {
      "назва": "Не справжня",
      "дата": "21.08.2022",
      "текст": "у тебе не справжня душа.\nі голос твій ніби не справжній.\nв житті б не писала про тебе вірша,\nвизнай, що твій спокій насправді міражний.\n\nти несмачна і гірка як смуток.\nти не цвітеш і вбиваєш живе.\nтебе пожаліють і, можливо, кинуть монеток жмуток,\nзі словами \"ну може до п'ятниці ще доживе\".\n\nперестань нарешті зі мною сваритись.\nпро тебе не згадуватимуть біля вівтаря.  \nмені бридко на тебе й хвилину дивитись,\nта насправді фальшива тут тільки я."
    },
    {
      "назва": "А ти точно любиш життя?",
      "дата": "17.09.2022",
      "текст": "кажеш, ти любиш життя?\nоблиш, це просто страх смерті.\nу твоїй душі стільки сміття,\nщо ти аж боїшся померти.\n\nтебе лякає невідомість,\nа також можливість існування пекла.\nтобі лінь очистити свою свідомість,\nа там вже давно ворожнеча запекла.\n\nй казали мудрі люди неодноразово:\n\"від смерті не врятує тебе сталь\".\nкричи, що не боїшся, знаю це все показово,\nтвій захист для смерті по суті кришталь."
    },
    {
      "назва": "Шанс?",
      "дата": "18.09.2022",
      "текст": "і ми знову граємо в гру,\nщо ж добре, як бажаєш.\nне грітися в наших серцях добру\nчи ще є шанс.. а сам ти як гадаєш?\n\nми знову граємо почуттями.\nі знову захлинаємося в снах.\nти кожен раз кормитимеш мене своїми каяттями,\nа за спинами інших ховатимеш страх.\n\nа я в вогонь кидатиму всю душу\nі віритиму, що це було останній раз.\nта відпустити я тебе вже мушу\nбез зайвих фраз, моментів і образ."
    },
    {
      "назва": "Оперативна система",
      "дата": "27.12.2022",
      "текст": "можливо, в мені й немає душі.\nмабуть, її не вписали в мою оперативну систему.\nцікаво, а здатність писати вірші\nможе вирішити душевну проблему?\n\nнедовіра береться з досвіду чи ілюзій?\nкому жалітись за несправність об'єкту?\nцікаво, нам спеціально приписані друзі,\nчи це випадковість людського проекту?\n\nщастя - міраж? чи все-таки справжнє?\nщо відбувається після смерті?\nсонце теж, ймовірно, несправжнє. \nми не герої. всі ми лиш жертви."
    },
    {
      "назва": "Талант",
      "дата": "13.12.2022",
      "текст": "мені просто в середині пусто,\nа вони говорять: \"У тебе талант!\"\nщо ж, може, дійсно пишу я влучно, \nта це лише мого життя фоліант. \n\nя кажу про те, що мені накипіло,\nщо болить у серці, мов пекучий спазм.\nі про те, що давно вже своє відболіло\nі тепер скидається на звичайний маразм.\n\nі я буває злюся до нестями \nі в мене є пусті причини для переживань,\nі хоч би як я не трудилася ночами,\nбоюсь, не виправдаю ваших сподівань."
    },
    {
      "назва": "вона казала, що зі мною щось не так.",
      "дата": "28.01.2023",
      "текст": "вона казала, що зі мною щось не так.\nбила по щоках, щоб змусити триматись.\nна склі ми з нею танцювали в такт,\nдушили шиї, лиш би не зламатись.\n\nми рахували зорі, потім воювали,\nвона казала, що до людей я надто зла.\nпід зливами вночі коли стояли,\nвона по стінці холодом повзла.\n\nя знала, в які моменти вона плаче,\nми разом проклинали світ.\nа серце в неї то холодне, то гаряче,\nзазвичай, підривна мов динаміт.\n\nя намагалася її глушити,\nпровина все-таки моя.\nі хоч хотіла, не змогла її лишити,\nбо ж ця потвора - моє я."
    },
    {
      "назва": "я її не знаю.",
      "дата": "23.04.2025",
      "текст": "я її не знаю.\nвона постійно засмучена\nвічно сімнадцять\nчимось замучена \nвона б спересердя \nспалила блавати\nа потім над ними ж \nі сіла ридати.\nя б її обійняла \nта вона була б проти\nусе її тіло -\nоголені дроти.\nя б її змінила\nстворила нову\nта між нами все це - \nпобудувало б стіну.\nвона дивиться часом\nна мене з любов’ю \nта це негативно \nвпливає здоровʼю.\nя плани будую -\nвона їх псує\nа я в її порожнечі\nвпізнаю щось своє.\nта тепер її мова\nмені геть чужа\nхоч ця примхлива істота\nносить моє імʼя.\nв темних очах\nсповнених жалем\nзнов котяться сльози - \nчистим кришталем."
    }
  ],
  "самотність": [
    {
      "назва": "Побачення з зірками",
      "дата": "14.08.2022",
      "текст": "Якщо піднімеш голову до неба,\nІ місяць не засліпить твої очі,\nМожливо, сонця вже й не треба,\nТобі його замінять ночі.\n\nЗірки мовчать,\nТа часом говорять більше за людей.\nВони тобі у серце ножа не встромлять\nІ не потягнуть болю до грудей."
    },
    {
      "назва": "Якби ж знала",
      "дата": "09.08.2022",
      "текст": "Якби ж знала, що більше тебе не побачу,\nЯ б тримала тебе набагато міцніше.\nЯкби ж тоді знала, що я тебе втрачу,\nМої слова були би тепліше.\n\nЯ б частіше робила тобі теплий чай.\nЯ б щільніше вдягала на тебе шарфи.\nЯкби ж тоді знала, що це уже край,\nМи б частіше перетинали усі місцеві мости.\n\nЯ б частіше тебе обіймала,\nГотувала б тобі всі страви світу.\nЯ б частіше тебе за руку тримала,\nНе кидала б у душу шматочки граніту.\n\n\nКуди не глянь - усюди ти.  \nСтільки спогадів, вчинків і розмов..   \nВ моїй кімнаті запах самоти,\nВідпускаючи, думала побачимося знов."
    },
    {
      "назва": "Ніхто",
      "дата": "19.08.2022",
      "текст": "про мене не напишуть поему,\nза мене не кинуться в бій.\nзаради мене не розпускатимуть гарему,\nне буду я в когось вершиною мрій.\n\nніхто за мене не помститься,\nі вітру не спинятиме в горах.\nз душею задля мене не проститься,\nі не шукатиме мене в лісах."
    },
    {
      "назва": "Сільська відьма",
      "дата": "невідома",
      "текст": "ти знав, хто щоночі викрадає місцевих дітей?\nхто кожен четвер сипле сіль біля ґанку?\nхто запалює свічку очами, немов Прометей?\nі хто то шепоче щось на світанку?\n\nїї люди бояться, а дехто шанує.\nта перші дарма закривають двері,\nадже.. відьма в самотності дуже нудьгує,\nй насправді не бажала людям зла на папері.\n\nвона ніколи не крала дітей у містян,\nі сипле сіль лиш для захисту від потойбіччя.\nі ніколи не шепотіла прокльони для християн,\nа вони б спалили її по законам середньовіччя."
    },
    {
      "назва": "Гіркий присмак отрути та меду",
      "дата": "невідома",
      "текст": "від неї пахло чимось схожим на гнів\nі трохи вишневим бальзамом.\nперед її величчю кожен другий пітнів,\nтримаючись поодаль й захищаючись храмом.\n\nв ній було хорошого, було й гіркого.\nкожен по своєму її трактував.\nдля когось мурахи, як від снігу хрусткого,\nа хтось сумні й бурхливі фрази цитував.\n\nвона боялась смерті, не любила чорний чай.\nв маршрутці номер десять їхала додому.\nїї самотності не було видно край,\nа я лиш бачив біль у її погляді пустому."
    },
    {
      "назва": "Дитина, що не лила сліз",
      "дата": "13.12.2022",
      "текст": "я була дитиною, що не лила сліз,\nщо труднощі переживала тихо в со‌бі,\nі коли вже біль до горла ліз,\nгубилася в секретній тихій спробі.\n\nя сама малювала сині пейзажі,\nкажуть, самотній колір.\nблакитними були всі персонажі,\nі їхнє взуття, і спідниці, і комір.\n\nя кожен вечір чекала на тата\nі злісно дивилась у холодне вікно.\nяк кували мій гнів, він був у верстата,\nодягав мене в сталь, а не в рожеве сукно.\n\nя обирала тишу, а не гомін.\nдитинство провела у лікарняній палаті\nта всередині мене був сяючий промінь \nвін освітлював всі закапелки в кімнаті."
    },
    {
      "назва": "Четвер",
      "дата": "17.12.2022",
      "текст": "мені здається, я бачила тебе в четвер \nу нашому кафе біля води,\nа ще в тумані лісу біля тих озер\nбули твої глухі сліди.\n\nти безжурно посміхалась мені в сквері,\nа наступного дня йшла через міст.\nв крамниці ти сховалася за двері,\nдо схованок ти точно маєш хист.\n\nя бачу тебе там, де тебе й не було,\nя дійсно чую твій бадьорий сміх.\nмені здається дійсним те, що вже давно минуло,\nвідколи мріяти приймається за гріх?\n\nти заповнюєш собою пусті кімнати,\nти танцюєш жваво в моїх снах,\nтільки в мене не виходить наздогнати\nтебе ні в полі, ні на площі, ні в словах."
    },
    {
      "назва": "і навіть з роздробленим в порох серцем я залишуся тут.",
      "дата": "05.03.2024",
      "текст": "і навіть з роздробленим в порох серцем я залишуся тут. мені треба подумати. я надто довго билася в скелю, і навряд припиню. я не зберусь до купи сама. та я знаю, що створена з сталі, а не з кольорового скла. і як тільки я зможу торкнутися дна, я там і залишусь. абсолютно сама."
    },
    {
      "назва": "обіцяю завжди буду поруч.",
      "дата": "29.07.2024",
      "текст": "обіцяю завжди буду поруч. \nде ти?\nтебе забрав холодний лютий\nтебе образили у вересні дощі\nти зникла і залишилась усюди\nти загубилась\nне змогла тебе знайти.\nти тінь з якою я лягаю спати\nти кожна впала з моїх вій сльоза\nчервоний камінь на моєму пальці\nтепер нагадує наскільки я сама.\nде ти?\nобіцяю завжди буду поруч.\nце болить\nбо скільки змучено я не виходила із дому\nти більше не дотрималася слів."
    },
    {
      "назва": "можливо, я просто тиша між слів,",
      "дата": "25.12.2024",
      "текст": "можливо, я просто тиша між слів,\nпростір між дотиків, вдих перед плачем.\nзосереджена зморшка на лобі, між брів,\nмовчазне міркування важкої задачі.\n\nпауза між ударами серця, можливо.\nне подія, не успіх, звичайнісінький стан.\nне промовлені речі, які сказати важливо,\nледь осівший між гір загадковй туман.\n\nчорне волосся - як ніч без зірок,\nяк воронячі крила, як байдужість у голосі.\nяк зібраний разом дим і глем-рок,\nй глибина океану на північному полюсі. \n\nмені не напишуть пісні про любов, \nа що будуть написані - не будуть почуті.\nбезпричинне кохання, без купи умов,\nколи душі зʼєднались і зовсім розкуті.\n\nя біля себе пригріла кожен свій страх,\nщоб злякати їх більше, щоб самій не боятись.\nта для себе я завжди найбільша з невдах,\nбо, керуючи хаосом, тепер не вмію сміятись."
    }
  ],
  "сила": [
    {
      "назва": "Души обіймами, а не ножами",
      "дата": "15.08.2022",
      "текст": "я намагалась.\nчесно, не змогла.\nяк це робити, на жаль, не здогадалась.\nсебе я так і не перемогла:\nнікому в теплі руки не віддалась.\n\nказав:\n\"души обіймами, а не ножами,\"\nта у відповідь я голосно сміялась.\nпорожній храм прикрашу вітражами,\nя знаю, що ночами в снах тобі являлась.\n\nВстромлю у твоє серце меч,\nУ грудях проросте троянди цілий сад.\nТектиме кров\nіз твоїх плеч.\nВ той день у місті буде снігопад.\n\nКлянусь,\nПомреш трагічно й драматично.\nВсе так, як ти хотів колись і десь,\nЯк і просив - все буде естетично,\nТремтітимеш в агонії увесь."
    },
    {
      "назва": "Колись дожене карма",
      "дата": "19.08.2022",
      "текст": "Ти казав, що я тебе дратую.\nБрехав. А може й ні, не знаю.\nСказав:\"Від сонця я тебе врятую,\"\nТа зараз в полум'ї сама конаю.\n\nМені байдуже, де ти є.\nМіж нами спалено мости, завішані портьєри.\nКолись мене мій батько рідний вб'є,\nУ люду буде щастя - день прем'єри.\n\nПомру, й душитиму тебе у снах,\nЗ ножами біля ліжка будеш спати.\nА я щоночі питиму твій страх,\nБудеш до скону так страждати."
    },
    {
      "назва": "я сміятимусь болю й стражданням у вічі,",
      "дата": "21.08.2022",
      "текст": "я сміятимусь болю й стражданням у вічі,        \nнавіть, якщо проти мене усі повстають.          \nІ хай дірка у грудях збільшиться вдвічі.         \nвід щасливого життя хоробрими не стають."
    },
    {
      "назва": "Моя рука швидко впала тобі на вуста.",
      "дата": "03.05.2022",
      "текст": "Моя рука швидко впала тобі на вуста.\nВідкривши очі, ти перелякано тремтів.\nМій ніж на горлі, а рука міцна. \nНевже ти думав, що я така проста?"
    },
    {
      "назва": "Вбий в собі кохання, поки воно не вбило тебе",
      "дата": "23.08.2022",
      "текст": "вбий в собі кохання, поки воно не вбило тебе,\nпоки серце у грудях ще б'ється.\nвід кохання станеш кволим, як миша слабе.\nй душа твоя розіб'ється.\n\nти сильна, ти впораєшся.\nпросто зачини. не буде більше страждань.\nя ж бачу, як ти любові впокоруєшся,\nзакрий на глибині скриню своїх безглуздих бажань."
    },
    {
      "назва": "Я - смерть",
      "дата": "18.06.2022",
      "текст": "Я день. Який ніколи не настане.\nЯ ніч. В якій ти чуєш вічний плач.\nЯ сніг. Який ніколи не розстане.\nЯ дощ. А ти забув свій синій плащ.\n\nЯ тінь. Я непомітна і могутня.\nЯ час. Рахую твої ночі.\nЯ злість. У тобі завжди я присутня.\nЯ шанс. Я намалюю в пеклі твої очі."
    },
    {
      "назва": "Палаюча держава",
      "дата": "невідома",
      "текст": "моя держава в полум'ї палає,\nдоки ти вимовляєш фразу криву:\n\"якою мовою? різниці ж то немає!\"\nзакрий свій рот та забирайся у москву.\n\nза що боролись наші предки?\nдля кого полягли за українську мову?\nщоб ти читав російської абетки\nй слухав пісню інстасамки нову?\n\nшановний, що ти там кричиш?\n\"говорю як хочу! ми вільний народ!\"\nти зараз як повний бовдур звучиш.\nкажу, їдь на росію й закрий вже свій рот."
    },
    {
      "назва": "Я неслабка",
      "дата": "30.11.2022",
      "текст": "я неслабка.\nможливо, часом млява чи хитка.\nта нелегка.\nскоріше наполеглива й жорстка.\n\nя не боюсь.\nхіба що іноді, і то саму себе.\nз усім борюсь.\nхоч як мені би було зле.\n\nтак, я одна.\nта мене не зміниш, я тривка.\nможливо, часом я сумна.\nта неслабка. я точно неслабка."
    },
    {
      "назва": "А краще писали б вірші",
      "дата": "30.11.2022",
      "текст": "якщо можеш кричи.\nщодуху, щосили, щоб чули квартали.\nв будь-якому випадку скажуть мовчи,\nлюди й до смерті довго звикали.\n\n\"ти молодець, проте\"\n\"ой, все чудово, тільки лиш\"\nвважай, що все, що було до \"але\",\nне має сенсу, то ж облиш.\n\nякщо не робиш - погано.\nякщо робиш - ще гірше.\nв суспільстві сьогодні пишуть догани,\nкраще б писали вірші."
    },
    {
      "назва": "Здається, більше я не боюся.",
      "дата": "18.01.2023",
      "текст": "Здається, більше я не боюся.\nМене не страшить тінь у вікні.\nНічним жахіттям в пики сміюся,\nА згодом вони мене б'ють уві сні.\n\nМені у темряві не страшно сидіти.\nДивно, бо раніше це була найгірша тортура.\nНавіщо свічці безцільно горіти,\nЯкщо темна в кутку не лякає фігура?\n\nНе перевіряю двічі чи замкнені двері.\nІз вбивцею з радістю випила б каву.\nТравми злочинця ми б на папері\nРозібрали і вилікували душу тужаву.\n\nЗнаєте, я просто втомилась боятись.\nЯ начхала на страх, що спускається тілом.\nКраще буду бідам блискучо всміхатись,\nНіж з часом залишусь безпам'ятним пилом."
    },
    {
      "назва": "мені забракло слів.",
      "дата": "25.01.2023",
      "текст": "мені забракло слів.\nцвіте полин під натиском богів.\nмій розум охолов від холодів.\nжиття зустрів. і смерть зустрів.\n\nмитців-творців на люблять небеса.\nз дитинства ненавиджу чудеса. \nіду в раю, й мене отруює роса.\nгримить гроза. твій страх згаса?\n\nхто відповідає за розбиті життя?\nде від кохання знайти укриття?\nу кожного в черепі купа сміття.\nі крові лиття. це серцебиття?\n\nа програти кому?\nдияволу? богу? може тобі?  \nкраще програю йому,\nале не програю собі."
    },
    {
      "назва": "зима. повідомлення. війна. кров.",
      "дата": "03.02.2023",
      "текст": "зима. повідомлення. війна. кров.\nдесять днів. переїзд. прощання.\nрозлука. тортури. вбивства. і знов.\nпостріл. тиша. біль та знущання.\n\nвесна. вечір. ніч. ранок.\nцикл. журба. жертви. солдат.\nракета. рана. новини. уламок.\nтремор. безсоння. злість. автомат.\n\nліто. тривоги. усвідомлення. страх.\nприльоти. цвинтар. підвали.\nобережність. лють. неспокій у снах.\nтурботи. обмеження. знову завали.\n\nосінь. надія. ілюзії. сни.\nсирени. сльози. порожні діри.\nдата. шанс. чекання весни.\nудар. жорстокість. зникнення віри.\n\nзнову зима. адаптація. мужність. повторення. карма. бавовна.\nсила. єднання. досвід. потужність.\nвбивці. палайте. відчуйте все сповна."
    }
  ]
}